## การค้นพบสูตรสำเร็จ

จากการทดสอบหลายรอบ เราค้นพบว่ามีห้าองค์ประกอบสำคัญที่ทำให้คำถามได้ผลดี

**องค์ประกอบแรก** คือการระบุชื่อไฟล์อย่างชัดเจน แทนที่จะบอกแค่ว่า "ตามเอกสาร" เราต้องบอกว่า "ตาม scoring_glossary.md" เพื่อให้ AI รู้ว่าต้องดึงไฟล์ไหน

**องค์ประกอบที่สอง** คือการบอก section หรือ subsection ที่ต้องการให้อ่าน การบอกว่า "อ่าน Section 1" ยังไม่พอ ต้องบอกว่า "อ่าน Section 1 ทั้งหมด รวม subsection 1.1, 1.2 และ 1.3" เพื่อบังคับให้ AI อ่านครบถ้วน ไม่งั้น AI จะ search เฉพาะส่วนที่เกี่ยวข้องกับคำถามและอาจพลาดข้อมูลสำคัญ

**องค์ประกอบที่สาม** คือคำจำกัดความที่ชัดเจน เราต้องระบุให้ชัดว่า Performance Rating ไม่เท่ากับ Total Selection Score หรือถ้าพูดถึง "คะแนน" ต้องบอกว่าหมายถึงคะแนนแบบไหน

**องค์ประกอบที่สี่** คือการใส่ hint หรือคำใบ้จาก document เข้าไปในคำถาม เช่นบอกว่า "ตาม Section 2.2 ถ้า basic_pass เท่ากับ 0 คะแนนสูงสุดคือ 70%" การใส่ hint ช่วยให้ AI มองหาข้อมูลตรงจุดและเข้าใจ context ได้ดีขึ้น

**องค์ประกอบที่ห้า** คือการขอให้ AI อ้างอิง source การบอกว่า "อ้างอิง Section 2.2" หรือ "อธิบายตาม glossary Section 3.3" จะบังคับให้ AI ต้องไปหาข้อมูลจาก section นั้นจริงๆ ไม่ใช่แค่ตอบตามความรู้เดิมที่มี

เมื่อนำทั้งห้าองค์ประกอบมารวมกัน เราได้ template ที่ใช้งานได้จริง มันเริ่มต้นด้วย "ตามชื่อไฟล์ อ่าน Section ต่างๆ ทั้งหมด" ตามด้วยคำจำกัดความที่ชัดเจน จากนั้นระบุสิ่งที่ต้องการหาหรือคำนวณ และจบด้วยหมายเหตุที่ใส่ hint และขอให้อ้างอิง section